<!DOCTYPE html>
<html>
<body>
<p style="text-align: justify;">L&rsquo;esperimento che stai per realizzare ti permette di toccare con mano e comprendere gli effetti della <strong><em>forza elastica</em></strong> sui corpi.</p>
<p style="text-align: justify;">Questa forza fu studiata, tra i primi, da <em>Robert <strong>Hooke</strong></em>, fisico, biologo, geologo e architetto inglese.</p>
<p style="text-align: justify;">Robert fu uno dei pi&ugrave; importanti scienziati del 1600 e una delle figure principali della rivoluzione scientifica. Viene ricordato, appunto, per la formulazione della legge fisica sulla forza elastica, che porta il suo nome.</p>
<p style="text-align: justify;">La <em>l<strong>egge di Hooke</strong></em> &egrave; la pi&ugrave; semplice espressione che descrive il comportamento dei materiali elastici e pu&ograve; essere molto ben spiegata dal funzionamento delle molle.</p>
<p style="text-align: justify;">L&rsquo;allungamento &nbsp;[mm] sub&igrave;to da una molla &egrave; direttamente proporzionale alla forza elastica &nbsp;[N] ad essa applicata attraverso una costante di proporzionalit&agrave; detta costante elastica &nbsp;[N/mm] che dipende dalla natura della molla stessa:</p>
<p style="text-align: center;"><em>F = k&nbsp;x</em></p>
<p style="text-align: justify;">Con lo strumento a tua disposizione, ti viene data la possibilit&agrave; di testare diverse tipologie di molla (a trazione e a compressione) e in diverse configurazioni (singolarmente, in serie, in parallelo, in una combinazione tra le due).</p>
<p style="text-align: justify;">Le molle sono tutte diverse tra loro. Lo scoprirai provando a posizionare uno o pi&ugrave; pesetti nella vaschetta e osservando i diversi allungamenti delle molle.</p>
<p style="text-align: justify;">&nbsp;</p>
<p style="text-align: justify;"><em>Ora tocca a te!</em></p>
</body>
</html>